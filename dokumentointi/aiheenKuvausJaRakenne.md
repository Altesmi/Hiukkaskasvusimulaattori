# Hiukkaskasvusimulaattorin kuvaus

**Aihe:** Yksikomponenttinen aerosolihiukkasten kasvua simuloiva ohjelma. Tässä harjoitustyössä toteutetaan simulaattori, joka kuvaa yhden kaasun tiivistymistä aerosolihiukkaseen. Tällä rajoituksella fysiikka saadaan pidettyä riittävän yksinkertaisena harjoitustyön laajuuteen nähden. 

Simuloitava systeemi on ilmakehä, jossa nyt siis on ainoastaan aerosolihiukkanen ja tätä ympäröivä kaasu. Kaasun tiivistyminen hiukkaseen aiheuttama hiukkasen kasvunopeus voidaan laskea yksinkertaisella, kinematiikkaan perustuvalla, kaavalla, eikä esimerkiksi hiukkasen kompositiota tarvitse välttämättä ottaa huomioon, tosin tämä parantaisi simulaation tarkkuutta ja on mahdollista sisällyttää myöhemmässä vaiheessa. Tiivistyvän kaasun kemialliset ominaisuudet on tunnettava hyvin, ja nämä ominaisuudet saadaankin kirjallisuudesta.

Simulaation käyttäjä pystyy vaikuttamaan ilmakehän ominaisuuksiin: kaasun pitoisuuteen, ominaisuuksiin ja ilmakehän vallitsevaan lämpötilaan. Mielenkiintoisinta tällaista systeemiä simuloitaessa on mahdollisuus muuttaa vallitsevia olosuhteita itse simulaation aikana. Käyttäjän ajamasta simulaatiosta tullaan lopuksi tuottamaan datatiedosto, tai kuvaajia, joista voidaan tarkastella ajon aikana tehtyjen muutoksen vaikutusta hiukkasen kasvunopeuteen.


